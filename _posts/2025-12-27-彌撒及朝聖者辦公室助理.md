---
layout: post
title: 彌撒及朝聖者辦公室助理
date: 2025-12-27
categories: 日常生活
---

喺我呢個新網誌嘅第一個文章，就同大家分享一下我依家喺Walsingham Basilica做緊嘅工作。

我嘅工作係「彌撒及朝聖者辦公室助理」（Mass and Pilgrimage Office Assistant），其實係乜嘢工作嚟嘅呢？

係咁嘅，因為我依家呢度嘅聖堂其實係一個叫做「國家級朝聖地」，差唔多有世界各地嘅教友都會喺我哋聖堂嘅網站寫上祈禱意向、奉獻九日敬禮彌撒、同奉獻蠟燭，之後呢啲嘢就會send落我哋嘅email，而當我收到呢啲email，就即刻代呢班教友為佢哋寫上祈禱意向、奉獻九日敬禮彌撒、同奉獻蠟燭，之後我就會send返email俾佢哋話我已經做代佢哋晒呢啲嘢。

再加上我其中一個工作，就係協助統籌喺我哋聖堂嘅朝聖活動，因為我哋每一年都會有唔同嘅英國教區或者一啲團體會過嚟我哋呢度朝聖，而我嘅工作，就係同一班教區或者團體嘅朝聖負責人去一齊統籌佢哋嘅朝聖活動。

而且另外大家都知道，我自己本身係一位輔祭，我間唔中喺有需要嘅時候會喺我哋聖堂嘅每日12:00pm彌撒入面輔禮。

平時返工我係返9:00am，放工就不定時，通常平時就係放5:00pm，但因為呢幾日係聖誕節，所以就提早收工放3:00pm。而且平時放假我係放逢星期六同星期日。

今次同大家講住咁多先，下次如果得閒有機會嘅再同大家分享我喺Walsingham嘅日常生活。
