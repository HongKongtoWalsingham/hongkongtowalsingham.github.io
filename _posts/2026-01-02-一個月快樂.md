---
layout: post
title: 一個月快樂
date: 2026-01-02
categories: 日常生活
---

首先喺度祝大家新年快樂、身體健康、主寵日隆！

話咁快就嚟咗Walsingham Basilica呢度做嘢同埋定居啱啱滿一個月，真心我諗都冇諗到咁就已經一個月，喺呢一個月入面我真係學咗好多嘢，包括點樣去處理世界各地唔同嘅嘅教友寫上嘅祈禱意向、奉獻九日敬禮彌撒、同奉獻七日蠟燭，以及協助我嘅修女同事統籌喺我哋聖堂嘅朝聖活動。

其實Father Rector前排同我都講過，話我嚟得真係啱啱好，因為我12月頭嚟到嘅時候，咁啱係冇朝聖團過嚟我哋呢度，所以我有差唔多兩三個月嘅時間去學習加適應呢度嘅環境運作，等到嚟緊今年三月開始就會熟習呢度嘅運作，去應付一啲大型嘅朝聖團。

而好慶幸嘅係呢度嘅神父（包括Father Rector、Fr. Sunday、Fr. Eric）同埋我嘅修女同事喺呢過去嘅一個月入面悉心咁教我呢度嘅運作，小弟本人表示倍感恩惠。

懇請大家繼續為我祈禱！