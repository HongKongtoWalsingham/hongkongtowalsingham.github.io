<?xml version="1.0" encoding="utf-8"?><feed xmlns="http://www.w3.org/2005/Atom" xml:lang="en, hk"><generator uri="https://jekyllrb.com/" version="4.4.1">Jekyll</generator><link href="https://hongkongtowalsingham.github.io/feed.xml" rel="self" type="application/atom+xml"/><link href="https://hongkongtowalsingham.github.io/" rel="alternate" type="text/html" hreflang="en, hk"/><updated>2025-12-31T14:16:37+00:00</updated><id>https://hongkongtowalsingham.github.io/feed.xml</id><title type="html">從香港到沃辛漢姆 From Hong Kong to Walsingham</title><subtitle>一個香港天主教徒到英國聖堂工作的日常故事 </subtitle><entry><title type="html">納匝肋聖屋</title><link href="https://hongkongtowalsingham.github.io/blog/2025/%E7%B4%8D%E5%8C%9D%E8%82%8B%E8%81%96%E5%B1%8B/" rel="alternate" type="text/html" title="納匝肋聖屋"/><published>2025-12-28T00:00:00+00:00</published><updated>2025-12-28T00:00:00+00:00</updated><id>https://hongkongtowalsingham.github.io/blog/2025/%E7%B4%8D%E5%8C%9D%E8%82%8B%E8%81%96%E5%B1%8B</id><content type="html" xml:base="https://hongkongtowalsingham.github.io/blog/2025/%E7%B4%8D%E5%8C%9D%E8%82%8B%E8%81%96%E5%B1%8B/"><![CDATA[<p>今日適逢係聖家節，兼且今日我係放假，所以我喺Walsingham Basilica望完聖家節主日彌撒+去完Fakenham買餸之後，趁晏晝仲有少少時間就去咗聖公會嘅Walsingham Shrine嗰度參觀，順便入去參觀佢哋入面嗰間「聖屋」。</p> <p>究竟呢間「聖屋」係乜嘢嚟嘅呢？我諗係時候要開啟我嘅講故佬模式：</p> <p>相傳喺1061年嘅時候，聖母係Walsingham呢度顯現俾一位叫做Richeldis de Faverches嘅一位女教友，叫佢喺Walsingham呢度起一間「納匝肋聖屋」（即係聖家佢哋係納匝肋嘅屋企），之後Richeldis答應咗聖母嘅請求，就喺Walsingham呢度起咗間納匝肋聖屋嘅「複製品」。所以點解Walsingham係有一個稱號係叫做「英格蘭的納匝肋」（England’s Nazareth）。</p> <p>其後呢一間「聖屋」由聖奧斯定詠禮會（Augustinian Canon）嘅會士管理，並且喺呢間「聖屋」所在嘅位置起咗間好大嘅修院，即係現時嘅Walsingham Priory。</p> <p>喺16世紀嘅時候，因為當時嘅英國皇室打壓天主教會，「聖屋」同埋Walsingham Priory全部被摧毁，現時大家見到嘅呢一間「聖屋」，係喺1930年由一班聖公會嘅神職人員喺「聖屋」嘅原址上重新建立，並且建立現時嘅聖公會嘅Walsingham Shrine聖堂。</p> <p>喺「聖屋」 嘅後面，有一個聖井，相傳呢一個聖井入面啲水係有治病嘅功能，所以有好多嚟Walsingham朝聖嘅教友都會去飲呢度聖井嘅水，祈求聖母可以醫治佢哋嘅疾病。</p> <p>題外話：聖公會Walsingham Shrine嘅聖餐禮儀，啲經文同埋禮儀形式，全部同我哋天主教嘅彌撒係一模一樣，究竟係點嘅呢？遲吓有機會再同大家分享。</p>]]></content><author><name></name></author><category term="日常生活"/><category term="英國聖堂"/><summary type="html"><![CDATA[今日適逢係聖家節，兼且今日我係放假，所以我喺Walsingham Basilica望完聖家節主日彌撒+去完Fakenham買餸之後，趁晏晝仲有少少時間就去咗聖公會嘅Walsingham Shrine嗰度參觀，順便入去參觀佢哋入面嗰間「聖屋」。]]></summary></entry><entry><title type="html">彌撒及朝聖者辦公室助理</title><link href="https://hongkongtowalsingham.github.io/blog/2025/%E5%BD%8C%E6%92%92%E5%8F%8A%E6%9C%9D%E8%81%96%E8%80%85%E8%BE%A6%E5%85%AC%E5%AE%A4%E5%8A%A9%E7%90%86/" rel="alternate" type="text/html" title="彌撒及朝聖者辦公室助理"/><published>2025-12-27T00:00:00+00:00</published><updated>2025-12-27T00:00:00+00:00</updated><id>https://hongkongtowalsingham.github.io/blog/2025/%E5%BD%8C%E6%92%92%E5%8F%8A%E6%9C%9D%E8%81%96%E8%80%85%E8%BE%A6%E5%85%AC%E5%AE%A4%E5%8A%A9%E7%90%86</id><content type="html" xml:base="https://hongkongtowalsingham.github.io/blog/2025/%E5%BD%8C%E6%92%92%E5%8F%8A%E6%9C%9D%E8%81%96%E8%80%85%E8%BE%A6%E5%85%AC%E5%AE%A4%E5%8A%A9%E7%90%86/"><![CDATA[<p>喺我呢個新網誌嘅第一個文章，就同大家分享一下我依家喺Walsingham Basilica做緊嘅工作。</p> <p>我嘅工作係「彌撒及朝聖者辦公室助理」（Mass and Pilgrimage Office Assistant），其實係乜嘢工作嚟嘅呢？</p> <p>係咁嘅，因為我依家呢度嘅聖堂其實係一個叫做「國家級朝聖地」，差唔多有世界各地嘅教友都會喺我哋聖堂嘅網站寫上祈禱意向、奉獻九日敬禮彌撒、同奉獻蠟燭，之後呢啲嘢就會send落我哋嘅email，而當我收到呢啲email，就即刻代呢班教友為佢哋寫上祈禱意向、奉獻九日敬禮彌撒、同奉獻蠟燭，之後我就會send返email俾佢哋話我已經做代佢哋晒呢啲嘢。</p> <p>再加上我其中一個工作，就係協助統籌喺我哋聖堂嘅朝聖活動，因為我哋每一年都會有唔同嘅英國教區或者一啲團體會過嚟我哋呢度朝聖，而我嘅工作，就係同一班教區或者團體嘅朝聖負責人去一齊統籌佢哋嘅朝聖活動。</p> <p>而且另外大家都知道，我自己本身係一位輔祭，我間唔中喺有需要嘅時候會喺我哋聖堂嘅每日12:00pm彌撒入面輔禮。</p> <p>平時返工我係返9:00am，放工就不定時，通常平時就係放5:00pm，但因為呢幾日係聖誕節，所以就提早收工放3:00pm。而且平時放假我係放逢星期六同星期日。</p> <p>今次同大家講住咁多先，下次如果得閒有機會嘅再同大家分享我喺Walsingham嘅日常生活。</p>]]></content><author><name></name></author><category term="日常生活"/><summary type="html"><![CDATA[喺我呢個新網誌嘅第一個文章，就同大家分享一下我依家喺Walsingham Basilica做緊嘅工作。]]></summary></entry></feed>